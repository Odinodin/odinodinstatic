:title Podcaster for alle
:published 2014-07-17
:dek Tidsfordriv
:body

I tillegg til [podcastene om programmering](/2014-07-15-podcaster) så hører jeg også på populærvitenskapelige 
podcasts.

Radio Lab
=========
[Radio Lab](http://www.radiolab.org/) er så bra at jeg med glede ville indusert hukommelsestap for kunne å høre den på 
nytt for første gang.

Produksjonskvaliteten er helt på topp, programlederne har silkemyke radiostemmer og temaene som blir behandlet beveger 
seg langs et bredt spekter. Det beste med serien er historiene de serverer; de transformerer tilsynelatende kjedelige
emner til uforglemmelige fortellinger. 

For å illustrere poenget, her er et knippe av mine favoritter:

* [A very lucky wind](http://www.radiolab.org/story/91686-a-very-lucky-wind/) Fantastisk om sannsynlighetsregning, fortalt gjennom en historie om ei jente som mister ballongen sin
* [What a slinky knows](http://www.radiolab.org/story/236351-what-slinky-knows/) Nå vet jeg at den nederste delen av en slinky henger i løse lufta når man slipper den
* [Space](http://www.radiolab.org/story/91520-space/) Neil de Grasse Tyson forklarer hvor ubetydelige vi er i den store sammenhengen
* [What's right when you're left?](http://www.radiolab.org/story/whats-right-when-youre-left/)  Myter om venstrehendte
   
Med 12 sesonger tilgjengelig så langt så representerer Radiolap timesvis med kvalitetsradio. 
   
Freakonomics Radio
==================
[Denne podcasten](http://freakonomics.com/radio/) er fra forfatterne av [Freakonomics](http://freakonomics.com/books/) 
og [Think like a freak](http://freakonomics.com/books/). Hvis du noen gang går tom for Radiolab-episoder så er dette
et godt substitutt fra samme sjanger.

Arming the Donkeys
==================
Jeg kom akkurat over Dan Arielys bok [Predictably Irrational](http://danariely.com/the-books/) 
og oppdaget at han også har en [podcast](http://danariely.com/tag/arming-the-donkeys/). Konseptet til podcasten er 
enkelt, Dan intervjuer kjente forskere innen ulike felt om arbeidet deres. Jeg har ikke hørt mange episoder enda, 
men så langt er det lovende.

Kjenner du til flere podcasts som jeg burde vite om? Tips meg gjerne på [Twitter](https://twitter.com/odinodin) og
jeg blir veldig glad.